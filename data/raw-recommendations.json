[
    [
        "category",
        "recommendation-html"
    ],
    [
        "Osnovni tehnički parametri",
        "<ul><li>Podešavanje HTTPS konekcije, tj. pribavljanje sertifikata (TLS) za sve domene koje medij koristi. Besplatni sertifikati se mogu nabaviti preko organizacije <a href=\"https://letsencrypt.org/\">Let’s Encrypt</a>. Neophodno ih je pravilno konfigurisati uz pomoć alata kao što je <a href=\"https://certbot.eff.org/\">Certbot </a>i proveriti da li se ostvaruje HTTPS konekcija ka sajtu na svim popularnim brauzerima. Više informacija o tome kako podesiti HTTPS dostupno je u <a href=\"https://eff-certbot.readthedocs.io/en/latest/\">Certbot dokumentaciji</a>.</li>\n<li>Analiza trenutne tehničke infrastrukture medijske organizacije (hosting paketi, domeni...) kako bi se utvrdile potencijalno ranjive tačke.</li>\n<li>Razmotriti hosting u Srbiji ili nekoj od država članica EU zbog visokih standarda zaštite ličnih podataka. Tehnička rešenja koja se tiču privatnosti korisnika moraju se opisati u odgovarajućoj dokumentaciji, sve do politike privatnosti sajta.</li>\n<li>Na svim sajtovima koje medij koristi podesiti zaštitu od DDoS napada, pri čemu treba razmotriti <a href=\"https://european-alternatives.eu/category/cdn-content-delivery-network\">alternativne servise koje se nalaze u EU</a>. Cloudflare novinarima, aktivistima i zaštitnicima ljudskih prava nudi besplatne pakete zaštite (<a href=\"https://www.cloudflare.com/galileo/\">Project Galileo</a>) ali svakako treba razmotriti i druge opcije (npr. <a href=\"https://deflect.ca/\">Deflect</a>, <a href=\"https://www.qurium.org/secure-hosting/\">Virtualroad.org</a>) u skladu sa kapacitetima i potrebama organizacije.<li>\n</ul>\n"
    ],
    [
        "Obaveštavanje korisnika",
        "<ul><li>Tekst politike privatnosti treba da bude pregledno organizovan prema informacijama koje traži zakon i praksama obrade podataka koje konkretan medij zaista primenjuje. Besplatan alat <a href=\"https://gdpr.mojipodaci.rs/home\">SHARE Fondacije za generisanje politika privatnosti</a> može biti od velike pomoći medijima prilikom kreiranja preglednog, konkretnog i jasnog obaveštenja korisnicima.  </li>\n<li>Prvi korak predstavlja precizna informacija o tome ko je rukovalac, sa svim neophodnim podacima o pravnom licu.</li>\n<li>Rok čuvanja je ispravno naveden kada su navedeni različiti rokovi, bilo zakonski, bilo oni koje određuje rukovalac, za čuvanje različitih vrsta podataka o ličnosti u odnosu na svaku svrhu obrade. Takođe je potrebno odrediti posebne pravne osnove za svaku svrhu obrade, jer prava koje građani mogu da ostvaruju u velikoj meri zavisi od pravnog osnova za obradu.</li>\n<li>Ukoliko se podaci dele sa nekim drugim, primaoci podataka treba da budu dovoljno jasno identifikovani. Česta fraza “pouzdani poslovni partneri“ po zakonu se ne smatra jasnom identifikacijom.</li>\n<li>Prava koja imaju građani čiji se lični podaci obrađuju, moraju biti izričito i taksativno navedena, kao i način na koji ta prava mogu da se ostvaruju pred rukovaocem.</li>\n<li>U slučaju nedoumica o načinu opisa i detaljima svake obrade podataka koju medij vrši, poželjno je potražiti pravni savet.</li>\n<li>Potrebno je izričito se odrediti spram svih zakonom propisanih parametara. Na primer, ukoliko se podaci ne ustupaju trećim licima, to treba navesti u politici privatnosti.</li></ul>\n"
    ],
    [
        "Kolačići i trekeri",
        "<ul><li>Obaveštenje o korišćenju kolačića i tehnologija za praćenje na sajtu - u okviru politike privatnosti ili kao nezavisni dokument. Taj tekst treba da sadrži razumljive i tačne informacije o načinima obrade podataka preko kolačića.</li>\n<li>Obrada ličnih podataka prikupljenih preko kolačića podleže zakonskim obavezama.</li>\n<li>Na sajtu medija mora da postoji jednostavna opcija za korisnike koji ne žele da pristanu na korišćenje kolačića, za deaktiviranje kolačića na stranici (opt-out).</li>\n<li>U slučaju korišćenja analitičkih alata, mediji mogu da pređu na servise kao što je <a href='https://matomo.org/'>Matomo</a>, softver koji je usklađen sa svim regulativama o zaštiti podataka o ličnosti i garantuje privatnost korisnika.</li></ul>"
    ],
    [
        "Mobilne aplikacije",
        "<ul><li>U prodavnicama aplikacija (play store i app store) treba na jasan i precizan način opisati sve korisničke podatke koji se prikupljaju kroz aplikacije.</li>\n<li>Mada zahteva dodatne resurse, interno kreiranje aplikacija mnogo je transparentnije jer na taj način mediji sami mogu da biraju dozvole i tehnologije za praćenje koje žele da koriste.</li>\n<li>Važno je da mediji blisko sarađuju sa developerima svojih aplikacija, kako bi obezbedili potpunu transparentnost kada opisuju podatke koje aplikacija može koristiti.</li></ul> \n"
    ],
    [
        "Registracija korisnika",
        "<ul><li>Poštovati princip minimizacije podataka prilikom registracije korisnika. </li>\n<li>Ograničiti prikupljanje podataka samo na one koji su neophodni za konkretnu svrhu registracije što su, kako se najčešće pokazuje, mejl, korisničko ime i lozinka. </li>\n<li>Uskladiti politike privatnosti sa stvarnom opcijom registracije: ukoliko takva opcija ne postoiji na sajtu, nema potrebe da se pominje u politici privatnosti. </li>\n<li>Ukoliko se opcija registracije pojavljuje na stranici, potrebno je omogućiti da ona bude funkcionalna i da bude jasno navedeno čemu ona služi. </li></ul>\n"
    ],
    [
        "Etički kodeks",
        "<ul><li>Novinari i medijske organizacije lakše ostvaruju svoja prava i interese kroz esnafska udruženja, u kojima mogu steći i znanja o važećim zakonima i etičkim načelima. Učešće u radu takvih udruženja preporučuje se i u cilju delotvornijeg unutrašnjeg regulisanja profesije.</li>\n<li>Mediji u svom izveštavanju treba da poštuju pravila iz Kodeksa novinara Srbije, a u kontekstu privatnosti posebno da obrate pažnju na odeljke koji se tiču odgovornosti novinara (IV) i poštovanja privatnosti (VII)</li>\n<li>Onlajn mediji treba da konsultuju i <a href='https://savetzastampu.rs/wp-content/uploads/2020/11/smernice-za-primenu-kodeksa-novinara-srbije-u-onlajn-okruzenju.pdf'>Smernice za primenu Kodeksa novinara Srbije u onlajn okruženju</a>, kao dopunu samom Kodeksu i njegovo prilagođavanje digitalnom prostoru.</li></ul>"
    ]
]